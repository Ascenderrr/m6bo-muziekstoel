Muziekstoel — Weekverslagen
Week 1

Wij gingen naar het Speelklokmuseum. We zagen veel interessante dingen, zoals een muziekkamer, een cilinder, een piano en — het belangrijkste — onze inspiratie: een muziekstoel.
Isaiah, Furkan en Othman hebben ervoor gekozen om een muziekstoel te maken met verschillende inputs en outputs.

Inputs: een knop en een ultrasone sensor (afstandssensor).

Outputs: een trommel met een houten hamer, belletjes die aan een stokje hangen om te laten rinkelen, en tot slot een muziekdoosje met een muziekkam en cilinder.

Week 2

In week 2 hebben we de basis opgezet en spullen gekocht. We gingen naar een kringloopwinkel om een mooie stoel te zoeken; daar hebben we ook een trommel met hamer en de belletjes gevonden.
Verder hebben we andere materialen verzameld, zoals de Arduino Uno, een breadboard, bedrading, de ultrasone sensor en drie servomotoren. We hebben alvast wat code geschreven voor een basisprototype en uiteindelijk hadden we een werkend prototype.

Week 3

In week 3 hadden we ons prototype klaar, dus het enige dat nog moest gebeuren was het in de stoel plaatsen — maar dat is makkelijker gezegd dan gedaan. We hebben veel opties onderzocht, maar er was geen goede manier om alles netjes onder de stoel te verbergen. Daarom besloten we het prototype helemaal om te gooien en verschillende nieuwe ideeën uit te proberen. Aan het einde van de week hadden we al veel geprobeerd, maar niets werkte naar wens.

Week 4

In week 4 hebben we andere servomotoren gebruikt en nieuwe methodes geprobeerd om de belletjes te laten rinkelen en de hamer op de trommel te laten slaan. We missen nog wat hout; zodra dat er is, kunnen we beginnen met de behuizing.
We hebben de video al opgenomen; ook het testrapport en de PowerPoint-presentatie zijn klaar.

Geschreven door: Othman
